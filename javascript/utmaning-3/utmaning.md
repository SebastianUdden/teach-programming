# Utmaning

JavaScript består av flera olika typer, de viktigaste att känna till är string, number, undefined, null och boolean
Här kommer en snabb förklaring av dem.

## number
Ett nummer, skrivs med engelsk notation för decimaler (1.1 och inte 1,1).
Exempel: 145.32

## string
En textsträng, kan skrivas med dubbla eller enkla fnuttar ("" eller '') och innehålla en eller flera tecken.
Exempel: "Nooow this is the story all about how, my life got twisted upside down."

## undefined
Används för variabler som inte är satta till ett värde, det här kommer bli tydligare när vi jobbar med exempel. Typen har bara ett värde, och det är undefined.
Exempel: undefined

## null
Används för variabler som är specifikt satta att inte ha ett värde, det här kommer du inte använda speciellt mycket men är bra att känna till. Typen har bara ett värde och det är null.
Exempel: null

## boolean
Används när det bara finns två lägen, exempelvis för att säga om något är av/på, sant/falskt, bra/dåligt etc. Typen har bara två värden och de är true/false
Exempel: false

- Öppna upp node i iTerm
- Använd kommandot typeof tillsammans med en parameter för ett värde (ex. typeof 14) för att se vilken typ olika värden är
- Skriv ut typeof tillsammans med exempel för de olika typerna nämnda ovan
